Padarėme darbą, kurį turėjome padaryti gynyboje – tai ir padėjo laimėti. Rungtynės nebuvo idealios, tačiau įgyvendinome savo planą ir savo sąskaitoje turime dar vieną pergalę. Judame, padedame vienas kitam, vyksta kažkokios gynybinės rotacijos. Randome kaip užkaišyti skyles, tai mums ir padeda apsiginti ir laimėti“, – rimtai interviu pradžioje kalbėjo vidurio puolėjas. Lietuvos rinktinė didžiąją rungtynių dalį savo žaidimą grindė per aukštaūgius. Paklaustas, ar nepavargo, J. Valančiūnas prajuko. „Žaidžiame po 15 minučių, mums dar po 25 metus – negalime pavargti“, – pažymėjo jis. Netrukus juoko buvo dar daugiau, nes bekalbantį Joną iš tribūnų pertraukė krepšininko vardą ir pavardę ėmę skanduoti Lietuvos krepšinio sirgaliai. „Labai trukdo už manęs esantys susikaupti. Tie kažkokie žali žmogeliukai, – juokėsi J. Valančiūnas. – Aš manau, kad mes dėl tų žmonių ir žaidžiame. Fanų, kurie liko Lietuvoje ir kurie atvažiavo čia. Eina pagaugai, ane? Kai girdi tokius dalykus, dėl to ir žaidi.“ Paklaustas, ar padės rinktinei per kitą atrankos varžybų „langą“ rugsėjo mėnesį, JV tvirtino turintis pasikonsultuoti su Kanados klubo atstovais. „Sėsim su „Raptors“ klubu, žiūrėsime kada yra pasiruošimas sezonui, kada suplanuota treniruočių stovykla. Jeigu tik laikas leis, būtinai“, – teigė aukštaūgis. Kitame atrankos varžybų cikle Lietuvos rinktinei teks žaisti su Italijos, Kroatijos ir Nyderlandų rinktinėmis. Lietuviai jau dabar yra tapę vienvaldžiais naujai suformuotos J grupės lyderiais, artimiausius persekiotojus lenkdami 2 taškais.
8